<html>
  <head>
    <meta http-equiv="Content-Type" content="text/html; charset=UTF-8"/>
    <title>Regneark</title>
    <link rel="stylesheet" type="text/css" href="CSS.css"> <script type="text/javascript" src="javascript.js"></script>
  </head>
    <body>
<a href="startside.html">Tilbage til forsiden</a>

<br>

<center><h2>Om LibreOffice's Regneark-program</h2></center>


Calc er regnearksprogrammet du altid har ønsket dig. Nybegyndere finder det intuitivt og let at lære, mens professionelle taljonglører sætter pris på de omfattende og avancerede funktioner.

Avanceret teknologi bag DataPilot gør det let at trække rå data ud af databasesystemer og krydstabulere, opsummere og manipulere indholdet til et meningsfuldt resultat.

Navngivning af områder gør det let at lave formler i et naturligt sprog (f.eks. "=Omsætning-Omkostninger").

Den smarte Sum-knap indsætter en sum-funktion eller en subtotal automatisk, afhængig af sammenhængen.

De mange guider leder dig igennem valgmulighederne i de avancerede og omfattende regnearksfunktioner. Du kan også benytte de skabeloner som andre allerede har lavet.

Typografier og formatering gør det let at tilknytte fleksibel celleformatering, herunder rotering af indhold, baggrund, kant og meget mere. Det er endda også muligt at formatere celler med betingelser, f.eks. ud fra resultatet af en beregning.

Med scenarier kan du udføre "Hvad hvis..."-analyser ved tryk på en knap. F.eks i forbindelse med optimering af indtjening ved høj/medium/lav-salgsbudget.

Problemløseren lader dig løse optimeringsopgaver hvor den "bedst mulige" værdi for en bestemt celle beregnes med udgangspunkt i værdier fra andre celler.

Calc understøtter flere samtidige brugere. Ved at dele et regneark kan flere brugere tilføje eller ændre data samtidigt. Det sker uden at der opstår lagringskonflikter.

Gem dit regneark i OpenDocument-format, den internationalt anerkendte standard for kontordokumenter. Dette XML-baserede format betyder at du ikke er afhængig af Calc. Du kan tilgå dit regneark med et andet program som understøtter OpenDocument- formatet.

Du er naturligvis også velkommen til at benytte gamle Microsoft Excel-regneark eller gemme dine nye regneark i Excelformat eller gemme i Portable Document Format (.pdf) – uden at du behøver at købe ekstra software. Calc kan læse og skrive regneark i .xlsx-format.

<br>
<h5><a href="https://www.youtube.com/watch?v=JIBWOjeiptA"><s></s>Her</a> kan du få hjælp til at bruge LibreOffice's regneark-program</h5>

    </body>
</html>
