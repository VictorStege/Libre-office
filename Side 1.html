<html>
  <head>
    <meta http-equiv="Content-Type" content="text/html; charset=UTF-8"/>
    <title>Tekstdokument</title>
    <link rel="stylesheet" type="text/css" href="CSS.css"> <script type="text/javascript" src="javascript.js"></script>
  </head>
    <body>

<br>
<ul>
  <li><a href="index.html">Startside</a></li>
  <li><a href="side 1.html">Writer</a></li>
  <li><a href="side 2.html">Calc</a></li>
  <li><a href="side 3.html">Impress</a></li>
</ul>

<center><h2>Om LibreOffice's Tekstdokument-program</h2></center>
Writer har alle de funktioner du har brug for i et moderne tekstbehandlingsprogram.
Writer er simpelt nok til de små noter, memoer og lignende, men på samme tid også stærkt nok til at håndtere store komplicerede dokumenter såsom skoleopgaver, videnskabelige afhandlinger og hele bøger med indholdsfortegnelse, stikordsregister, krydshenvisninger, diagrammer o.s.v. Du skal bare koncentrere dig om budskabet – Writer får det til at se godt ud.
<br>
      <br>
      De indbyggede guider hjælper dig med de standardopgaver som normalt kræver stor øvelse, f.eks. breve, dagsorden, referater samt avancerede opgaver som brevfletning.
Formatering og Typografier giver dig alle fordelene ved stylesheets direkte i tekstbehandlingen.
Fang stavefejl mens du skriver med Autokorrektur og Stavekontrol som kontrollerer det du skriver – mens du skriver. Selv hvis du har brugt forskellige sprog i dokumentet kan Writer også håndtere det. Reducer arbejdet ved at lade Autofuldfør komme med forslag til almindeligt forekommende ord mens du skriver.
Tekstbokse og Fontwork giver dig mulighed for at løse DTP-opgaver som f.eks. nyhedsbreve og brochurer med layout som du vil have det.
Forøg værdien af dit indhold ved at danne Indholdsfortegnelse og Stikordsregister helt automatisk. Writer håndterer også Litteraturhenvisninger, hvilke objekter du har indsat, samt Krydshenvisninger.
<br>
      <br>
      Writer er i stand til at vise flere forskellige sider fra dokumentet, hvilket er en fordel ved store dokumenter.
Kommentarfunktionen giver sammen med Ændringshåndtering en god platform for samarbejde om dokumenter, f.eks. korrekturlæsning.
I Writer kan du med samme dokument få indholdet leveret i mange forskellige formater, herunder MediaWiki eller PDF. PDF-funktionen understøtter mange forskellige muligheder, herunder det anerkendte format PDF/A.
<br>
      <br>
      Som udgangspunkt gemmer LibreOffice dokumenter i OpenDocument-format, den internationalt anerkendte standard for kontordokumenter. Dette XML-baserede format betyder at du ikke er afhængig af Writer. Du kan tilgå dit dokument med et andet program som understøtter OpenDocument-formatet.
Med Writer kan du selvfølgelig åbne de gamle Microsoft Word-dokumenter og du kan også gemme dokumenter i samme format. Writer kan åbne og gemme dokumenter som .docx.
<br>
<h5><a href="https://www.youtube.com/watch?v=JIBWOjeiptA"><s></s>Her</a> kan du få hjælp til at bruge LibreOffice's tekstdokument-program</h5>

    </body>
</html>
